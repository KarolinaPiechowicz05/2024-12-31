Typ aplikacji: Wypożyczalnia rowerów miejskich

Klasa Użytkownik: reprezentuje osobę, która potencjalnie będzie korzystać z usług oferowanych przez wypożyczalnię. Może sprawdzić dostępne Rowery w pobliżu, wypożyczyć Rower, doładować swoje konto dodatkową sumą pieniężną. Zawiera w sobie ID użytkownika, jego dane osobowe, saldo konta, czy użytkownik jest w trakcie wypożyczenia, jego geolokalizację. Użytkownik nie może wypożyczyć Roweru, jeśli nie ma wystarczających środków na koncie, a także jeśli nie zostanie znaleziony pobliski Rower.

Klasa Wypożyczenie: reprezentuje pojedynczą akcję wypożyczenia Roweru przez Użytkownika. Zawiera w sobie swój nr ID, wskaźnik na Użytkownika, wskaźnik na Rower, czas wypożyczenia, wartość boolowską czy wypożyczenie jest aktywne. 

Klasa Rower: reprezentuje fizyczny rower do wypożyczenia. Może zostać wypożyczony przez Użytkownika. Zawiera w sobie swój nr ID, swoją geolokalizację, i wartość boolowską czy jest w trakcie wypożyczenia.

Klasa Wykaz Rowerów: reprezentuje wszystkie rowery posiadane przez serwis (stanowi wektor, listę, lub inną podobną strukturę danych). 

Serwis najpierw sprawdza dostępność środków na koncie (saldo) Użytkownika, jeśli jest za małe nie pozwoli Użytkownikowi dokonać Wypożyczenia i przekieruje do doładowania konta. Gdy środki są wystarczające, na podstawie geolokalizacji Użytkownika zostaną znalezione Rowery z Wykazu Rowerów, które są wystarczająco blisko. Następnie Użytkownik wybiera Rower i tworzone jest Wypożyczenie, przypisane do Użytkownika i Roweru (blokując im możliwość odpowiednio utworzenia nowego Wypożyczenia i zostania wypożyczonym). Przez ten czas Użytkownik korzysta z Roweru, a Wypożyczenie zlicza czas spędzony na Rowerze. Gdy przestaje, zwraca Rower, i dzięki temu ich możliwości są odblokowywane, a Wypożyczenie staje się nieaktywne. Na koniec z konta Użytkownika jest pobierana kwota w zależności od zliczonego czasu spędzonego.